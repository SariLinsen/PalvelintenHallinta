# Omat komennot

Tehtävänanto h4 Omat komennot: https://terokarvinen.com/2022/palvelinten-hallinta-2022p2/#h4-omat-komennot

## Harjoitusympäristö

Harjoitus on tehty omalla koneella kotonani 22.11.2022. Pääkoneena HP-kannettava, jossa Windows 11 Home käyttöjärjestelmä, 16GB RAM, 476GB levytilaa. 
Virtuaalikoneena Oracle VirtualBox 6.1.38, Linux Debian 11, 4GB RAM, 60GB levytilaa.

## Hei Maailma

Aloitin ensin tekemällä edellisellä oppitunneilla tekemääni scripts-hakemistoon tiedoston hello.sh,johon kirjoitin "hei maailma". Testasin komennon ajamalle sen
bashilla, jolloin näytölle tulostui "hei maailma".

![image](https://user-images.githubusercontent.com/113497086/203262592-23b79c5f-5438-4ddb-9982-33330be6323d.png)

Seuraavaksi halusin että komennon voisi ajaa ilman bashia paikallisesti tässä sijainnissa (piste komennon alussa tarkoittaa nykyistä hakemistoa). Ensin kokeilin 
lopputulosta, jolla komennon haluaisin toimivan, mutta sehän ei tietenkään vielä toimi. Lisäsin hei.sh-tiedostoon ylimmän rivin (#!/usr/bin/bash) eli tiedon millä
sisältö ajetaan. Kokeilin komentoa uudestaan, mutta vieläkään se ei toimi, koska käyttöoikeudet eivät ole oikein. Listaamalla oikeudet totesin että execute eli 
x puuttuu. Muokkasin oikeuksia lisäämällä chmodilla käyttöoikeidet kaikille, minkä jälkeen listasin oikeudet uudestaan, jotta näin niiden menneen kuten halusin 
ja samalla huomasin tiedostonimenkin vaihtuneen vihreäksi. Tämän jälkeen testasin `$ ./hei.sh`-komentoa ja nyt se toimi kuten halusin.

![image](https://user-images.githubusercontent.com/113497086/203263965-745864f5-001e-45e7-b3a5-7a4c5d9ad95b.png)

Komento täytyi saada toimimaan myös muilla ja nyt se oli vielä omassa kotihakemistossani. Kokeilin taas ensin lopputulosta eli että hei.sh tulostaisi "hei 
maailma". Kopioin scripts-hakemiston hei.sh käyttäjille sijaintiin "/usr/local/bin". Tämän jälkeen käsky toimi riippumatta siitä missä hakemistossa. Tarkistin
mistä komentoa ajetaan ja vastaus oli se minkä olin aiemmin asettanut, jonka jälkeen tarkistin vielä että oikeidet on oikein sielläkin. 

![image](https://user-images.githubusercontent.com/113497086/203269960-7e63860c-c976-445e-81ee-25e18cc89e38.png)

Seuraavaksi siirryin saltiin ja tein sinne uuden hakemiston `$ sudo mkdir heippa` ja sinne loin init.sls-tiedoston. Tein ensiksi testin saltissa tallentamalla init.sls-tiedostoon sudo-oikeuksin käskyn luoda tmp-hakemistoon tiedosto "sarisaltheippa". Tämän jälkeen ajoin tilan käyttämällä `$ sudo salt.call --local 
state.apply heippa` Sain ilmoituksen että tiedosto luotiin ja kävin sen vielä tarkistamassa että tiedosto tuli sinne mihin halusinkin. 

![image](https://user-images.githubusercontent.com/113497086/203278036-e62fa12a-df65-4ad5-b4ca-9d20c26e007d.png)

Seuraavaksi kopioin toimivaksi testaamani tiedoston tekemäänki heippa-hakemistoon: `$ sudo cp /usr/local/bin/hei.sh .`. Listaamalla hakemiston sisällön tarkistin että tiedosto kopioitui. Muokkasin tuon saman tiedostopolun init.sls-tiedoston ensimmäiselle riville testirivin tilalle. Koska tiedosto oli jo siellä
luotuna, sain hello-tilan ajamisen jälkeen ilmoituksen että muutoksia ei tehty. Succeeded kuitenkin kertoo että ajo onnistui. Tarkistin vielä kohteessa että tiedostosisältö pysyi ennallaan. 

![image](https://user-images.githubusercontent.com/113497086/203282619-ca58e016-f344-4a02-96dc-9fd28854c0e5.png)

Muokkasin init.sls-tiedostoon nyt lähteen josta hei.sh-tiedostosisältö haetaan eli lisäsin rivin `- source: salt://heippa/hei.sh`. Sain kuitenkin heippa-tilaa ajaessa virheilmoituksen: 

![image](https://user-images.githubusercontent.com/113497086/203285152-c9040bcb-ac44-46b1-97bb-f883025587ae.png)

Palasin tutkimaan init.sls-tiedostoa ja huomasin että file.managedin perästä puuttui kaksoispiste. Korjasin sen ja hello-tilaa uudestaan ajettaessa sain ilmoituksen että tiedosto on oikeassa tilassa ja muutoksia ei tehty. Päätin testata toimiiko tila oikeasti, joten poistin /usr/local/bin hakemistosta hei.sh
-tiedoston. Ajoin heippa-tilan taas ja nyt sain ilmoituksen että uusi tiedostosta ja mode eli käyttöoikeudet on 0644. Tarkistin tiedostosisällön ja se oli oikein sekä kokeilin hei.sh-komentoa mutta se ei toimi johtuen käyttöoikeuksista. 

![image](https://user-images.githubusercontent.com/113497086/203288755-9bf3a7b8-4171-45b8-848d-9a3a0e003b22.png)


Käyttöoikeudet täytyi lisätä init.sls numeroina ja koska tiedän tämän heippa-hakemiston hei.sh-tiedoston käyttöoikeuksien olevan oikein, tarkistan ne statilla ja kopioin virheiden minimoimiseksi. Access-kohdassa 0755 vastaa sen perässä olevaa kirjaimin esitettyä. Init.sls lisäsin sourcen perään rivin `- mode: '0755'`.
Tämän jälkeen ajoin tilan ja oikeudet muuttui 0755-mukaisesti. Tarkistin oikeuksien muuttumisen listaamalla ne komennolla `$ ls -l /usr/local/bin/hei.sh` ennen ja jälkeen. Tämän jälkeen hei.sh -komento toimi kaikissa hakemistoissa.

![image](https://user-images.githubusercontent.com/113497086/203289665-e2bd6d9c-8660-46a2-9d78-8777d327ef2e.png)

## Whatsup.sh

Edellisessä kohdassa tein testejä monessa kohdassa ja tämän kohdan tein vastaavasti niitä hyväksi käyttäen. Tein scripts-hakemistoon tiedoston whatsup.sh. Sinne kopioin edellisen tehtävän hei.sh sisällön. Muokkasin hieman tekstiosuutta ja lisäsin sinne date eli päivämäärän ja ajan. Muutin oikeudet chmodilla, tarkistin että ne muuttui oikein ja kopioin tiedoston kaikille. Testasin että komento toimii. 

![image](https://user-images.githubusercontent.com/113497086/203298592-a72012b7-be0e-4a1a-9577-e97ff09c0c19.png)

Siirryin saltiin ja loin sinne sudona hakemiston whatsup, jonne kopioin edellisessä tehtävässä luodun init.sls-tiedoston sisällön. Muokkasin polut niin että ne koski tätä uutta whatsup.sh-tiedostoa. Kopioin usr/local/bin -hakemistosta whatsup.sh -tiedoston saltin whatsup-hakemistoon. Ajoin whatsup-tilan ja ensimmäisessä ajossa localin eteen oli lipsahtanut välilyönti, jolloin virheilmoitus kertoi ettei ajo onnistunut. Korjasin virheen ja uuden ajon jälkeen sain ilmoituksen että se onnistui, mutta tiedosto oli jo oikeassa tilassa, joten muutoksia ei tehty. Poistin whatsup.sh-tiedoston usr/local/binistä, tarkistin että se poistui, jonka jälkeen ajoin tilan uudestaan. Se onnistui ja tiedosto lisättiin oikeilla oikeuksilla. Testasin vielä että komento toimii. 

![image](https://user-images.githubusercontent.com/113497086/203303133-b6acbeea-f69d-4214-9546-aa7fbe9acb5b.png)

## Hello.py

Tein scripts-hakemistooni tiedoston hello.py. Tätä lähdin rakentamaan niin että annetaan komennon yhteydessä argumentti, joka sijoitetaan sille annettuun kohtaan. Oppitunneilla tehtiin vastaava esimerkki ja katsoin syntaksin muistiinpanoistani. Testi osoitti että se onnistui.

![image](https://user-images.githubusercontent.com/113497086/203309184-a9c412ea-060c-4ab0-84f9-1730f730681e.png)

Tämän jälkeen lisäsin x-oikeudet kaikille, testasin että ne muuttuivat ja komento toimi. Kopioituani tiedoston kaikille, komento oli käytettävissä kaikkialla hakemistopolussa. 

![image](https://user-images.githubusercontent.com/113497086/203310327-ece782f8-a848-4907-ac8b-fbeb39193be6.png)

Nyt kun komento oli testattu siirryin saltiin ja loin sudona hakemiston hellosari, jonne kopioin hello.py-tiedoston ja tein init.sls-tiedoston mukaillen edellista tehtävää. Ajoin hellosari-tilan ja se onnistui, mutta muutoksia ei toki tullut koska tiedosto oli jo olemassa tällaisenaan. 

![image](https://user-images.githubusercontent.com/113497086/203312432-6334450a-83db-48a0-8f94-ef20c215bcae.png)

Poistin /usr/local/binistä hello.py-tiedoston, jonka jälkeen ajoin hellosari-tilan. Tiedoston lisääminen oikein käyttöoikeuksin onnistui ja komento toimii kuten sen kuuluukin. 

![image](https://user-images.githubusercontent.com/113497086/203313586-c5fe2451-379e-4b88-9bb5-5078f69ccb85.png)


## Skriptit kansiossa

Tein saltiin hakemiston "multitask", johon loin hakemiston scrpits. Multitask-hakemistoon loin init.sls-tiedoston, johon otin mallia tuntimuistiinpanoistani ja sourceen tuli polku siihen hakemistoon joka sisältää skriptitiedostot. 

![image](https://user-images.githubusercontent.com/113497086/203315696-344a91e3-0119-4021-b514-d01a609e1e92.png)

Scripts-hakemistoon kopioin edellisten tehtävien aikana tekemäni tiedostot. Tarkistin vielä listaamalla että tiedostot kopioituivat. 

![image](https://user-images.githubusercontent.com/113497086/203316185-e6625814-406d-4009-a596-87e6e97e076d.png)

Kokeilin ajaa multitask-tilaa, mikä onnistui ja tiedostot olivat jo ajantasalla. Tämän jälkeen poistin /usr/local/binistä tiedostot ja ajoin tilan uudestaan. Ajo onnistui, tiedostot lisättiin ja oikeudet niitä koskien. Testasin vielä että komennot toimivat.

![image](https://user-images.githubusercontent.com/113497086/203317703-d288cc63-ff3d-464a-af35-c285048252f9.png)
![image](https://user-images.githubusercontent.com/113497086/203317781-e5de333a-5663-4f39-9e9b-ce29f6c1730e.png)

## Vanhojen kurssitoteutusten loppuprojekteja

### Viikko 7 : Oma moduli. Kristiina (2021) https://github.com/kri-ku/my_first_salt/blob/master/raportti.md

Kristiinan tarkoituksena oli LAMP-stackia pohjana käyttäen asentaa valitsemansa ohjelmat haluamillaan ominaisuuksilla. Ohjelmiksi hän oli valinnut Nginx eli webbipalvelin, ufw eli palomuuri, MariaDB eli tietokanta ja Go, joka on ohjelmointikieli. Hän asensi jokaisen ohjelman ensin käsin jonka jälkeen muodosti salt-tilan, joka asentaa em. ohjelmat.

Hän aloitti palomuurista asentamalla sen käsin ja tekemällä siihen reiät porteille 22 ja 80. Saltiin luotuun moduli-hakemiston init.sls-tiedostoon hän lisäsi asennettaviin paketteihin ufw. Muuttuvia asetustiedostoja etsimällä hän löysin ufw:n asetustiedostot ja kopioi ne myös init.sls-tiedostoon. Loppuun hän lisäsi service.running-osuuden ja tilaa ajamalla asennus onnistui, mutta palomuuri ei aktivoitunut. Hän lisäsi siihen vielä enable ufw-komennon, mutta testejä ei ollut joten ei selvinnyt mikä lopputulema oli.

Nginx on ilmeisesti Apachen kaltainen webbipalvelin, joka toimii melko samalla tavalla. Asennuksen jälkeen localhostiin ilmestyi aiempaan Apache-tehtävään asetettu oletussivu. Poistamalla /var/www/html -hakemiston index.html-tiedoston näkyviin tuli Nginx:n oletussivu, jossa kerrotaan asennuksin onnistuneen. Tämän jälkeen hän muokkasi oletussivun uudestaan ja laittoi käyttäjän kotisivut toimimaan. Tämä kohta erosi Apacheen ja Nginx:ssä asetustiedostoihin lisätään "server"-kohtaan URL-polku ja public_html-hakemistossa sijaitsevan index.html:n polku. Saltiin hän kopioi nämä eli oletussivun, käyttäjän kotisivut sekä asetustiedoston. Näiden lisäksi demonin uudelleen käynnistys mikäli etc-asetustiedostossa tapahtuu muutoksia. Tämän jälkeen hän testasi että myös nginx:n poistamisen jälkeen tila ajamalla demoni asentuu, oletussivut ja kotisivut tulevat halutun kaltaisiksi. Myös uudelle käyttäjälle tulee tämän jälkeen kotisivut.

MariaDB hän ensin yritti samalla taktiikalla kuin nämä edelliset mutta ei onnistunut. Saltiin piti tehdä kolme tiedostoa .my.cnf sisälsi käyttäjätiedot, sql_commands.sql, joka sisältää tietokannan luomisen sql-lauseena ja init.sls jossa pakettien asennukset jne. Tässä oli ongelmana ettei kirjautuminen onnistunut vaikka tilan ajaminen onnistui. Lisäämällä sql-tiedostoon root ja testikäyttäjien poistoa koskevat rivit kirjautuminen onnistui.

Go-ohjelman asennukseen liittyi useampi vaihe, lataaminen verkkosivuilta, paketin purkaminen /usr/local-hakemistoon ja ympäristömuuttujien asennus. Profiilin uudelleenlatauksen jälkeen ohjelma toimi. Saltiin hän kopioi ohjelman ja puretun kansion. Ympäristömuuttujat toi haastetta ja ne hän lisäsi saltiin skriptiksi joka toteutetaan tarvittaessa. Tämänkin hän testasi onnistuneeksi.

### Configuration Management Systems – Palvelinten Hallinta – Spring 2021 – h7 Oma moduli, Otto Hänninen (2021) https://ottohanninen.wordpress.com/2021/05/19/configuration-management-systems-palvelinten-hallinta-spring-2021-h7-oma-moduli/

Oton moduulissa oli sama ajatus kuin edellisessäkin raportissa. Tässä asennettavina ohjelmina olivat apache, php, mariadb, ssh ja ufw. Saltiin apachelle hän lisäsi paketin asennuksen lisäksi, oletussivun korvaamisen, asetustiedostot ja uudelleen käynnistyksen mikäli asetustiedostoissa tapahtuu muutoksia. Mariadb:n init.sls-tiedosto vain asentaa mariadb:n. Php:n tila asentaa php:n lisäksi lisäosan Mariadb:tä varten. Init.sls-tiedostosta löytyy php:n asetustiedosto ja demonin uudelleenkäynnistys mikäli muutoksia asetustiedostossa havaitaan. Ssh:n tila asentaa ssh:n, mitään muuta siihen ei oltu laitettu. Ufw:n salt-tila asentaa ufw:n, sallii portit 22 ja 80 ja käynnistää palomuurin uudelleen mikäli asetustiedostoihin on tullut muutoksia. 

Lopuksi hän oli tehnyt top.sls-tiedoston jossa oli nämä kaikki tilat luettelossa ja sitä ajamalla kaikki saadaan käyttöön. Tässä raportissa oli kovin vähän testejä tai osoitettu mitä on varsinaisesti tehty. 

### Harjoitus 7. Justus (2022) https://github.com/Justus-stack/h7_moduli/blob/main/report.md

Justuksen moduulin tarkoituksena on asentaa työpöytäohjelmia asetuksineen ja asennettavat ohjelmat ovat Firefox, Blender, Discord ja Spotify. Hän asensi Firefoxin ensin käsin, jotta sai kopioitua saltiin asetustiedoston, jossa oletussivuksi muutetaan duckduckgo.com. Init.sls-tiedostoon hän laittoi asennettaviin paketteihin firefoxin lisäksi muutaman yleisesti hyödyllisen ohjelman sekä file managed -kohtaan firefoxin asetustiedoston. 

Blenderin asennuksen jälkeen hän teki taas ensin asennuksen käsin ja teki ohjelmaan haluamiaan muutoksia. Etsimällä viimeisten tiedostojen muuttumisen sai asetustiedostot osoitettua ja nyt ne oli helppo kopioida saltiin. Aiemmin luotuun init.sls-tiedostoon hän lisäsi blenderin asennuksen sekä asetustiedoston.

Discordissa sama eli ensin asennus käsin. Saltiin lisääminen olikin nyt erilainen koska asennus ei tule paketinhallinnasta. Asennuskohtaan hän lisäsi ehdon, jotta ohjelmaa ei yritettäisi ladata uudelleen mikäli se koneelta löytyy jo. 

Spotifyssa oli omat ohjeensa ja verkosta lataamalla ohjelma sen saa asennettavaksi paketinhallintajärjestelmästä. Tässä tarvittiin kuitenkin lista ja avain, jotta se onnistuu, jotka sijaitsevat etc-hakemiston tiedostoissa. Nämä lisättiin init.sls tiedostoon sekä spotify paketin asennus. 

Justus oli tämän jälkeen asentanut uuden virtuaalikoneen, yhdistänyt sen verkkoon ja asentanut sille salt-minionin. Sille lisättiin herraksi moduuliharjoituksen kone ja avain hyväksyttiin. Tämän jälkeen ajettiin projektin tila kohdennetusti tälle uudelle orjalle. Ensimmäinen ajo ei mennyt suunnitellusti, vaan spotifyn avaimissa oli ongelmaa, jota en täysin ymmärtänyt. Vian korjaamisen jälkeen tilan ajaminen onnistui.

## Moduulin kokeilu

Varsinkin tämä viimeisin raportti oli hyvin kirjoitettu ja sitä voisin kokeilla. Valitettavasti aika loppui kesken enkä ehdi sitä toteuttaa ennen tämän raportin deadlinea. Yritän jatkaa tämän osan vielä ennen oppitunteja.

## Lähteet

Karvinen, T. 2022. Configuration Management Systems - Palvelinten Hallinta - ict4tn022-3018 - Autumn 2022. Luettavissa: https://terokarvinen.com/2022/palvelinten-hallinta-2022p2/#h4-omat-komennot. Luettu: 22.11.2022.

Viikko 7 : Oma moduli. Kristiina 2021. Luettavissa: https://github.com/kri-ku/my_first_salt/blob/master/raportti.md. Luettu: 22.11.2022.

Configuration Management Systems – Palvelinten Hallinta – Spring 2021 – h7 Oma moduli, Otto Hänninen 2021. Luettavissa: https://ottohanninen.wordpress.com/2021/05/19/configuration-management-systems-palvelinten-hallinta-spring-2021-h7-oma-moduli/. Luettu: 22.11.2022.

Harjoitus 7. Justus 2022. Luettavissa: https://github.com/Justus-stack/h7_moduli/blob/main/report.md. Luettu: 22.11.2022.

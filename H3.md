# Git

Tehtävänanto h3 Git: https://terokarvinen.com/2022/palvelinten-hallinta-2022p2/?from=MoodleNews#h3-git

## Harjoitusympäristö

Harjoitus on tehty omalla koneella kotonani 15.11.2022. Pääkoneena HP-kannettava, jossa Windows 11 Home käyttöjärjestelmä, 16GB RAM, 476GB levytilaa. Virtuaalikoneena Oracle VirtualBox 6.1.38, Linux Debian 11, 4GB RAM, 60GB levytilaa. Tässä harjoituksessa käytin eri virtuaalikonetta kuin edellisessä harjoituksessa, jotta edellisen oppitunnin aikana tehdyt harjoitteet eivät olisi pohjalla. Virtuaalikone on muuten samankaltainen.

## Markdown

Tähän kurssiin liittyvät tehtäväraportit on tehty käyttäen markdownia. PalvelintenHallinta-varastossa olen klikannut Add file -> Create new file. Uuden tiedoston nimeksi
olen valinnut tehtävänannon ja loppuun lisännyt md-päätteen, jolloin muotoilu tapahtuu automaattisesti. # tekee pääotsikon ja niitä lisäämällä peräkkäin saa alaotsikoita. 
Sisennyksellä saa tekstin muotoiltua koodiksi ja tekstin sekaan komennon voi korostaa laskevalla aksenttimerkeillä ennen ja jälkeen.

## Paikallinen offline-varasto gitillä

Edellisellä oppitunnilla asensimme gitin komennolla `$ sudo apt-get install git`, joten sitä en nyt asentanut. Pakettilistauksen päivitin tehtävän aluksi 
`$ sudo apt-get update`. Tämän jälkeen loin varaston "cat" `$ git init cat`, joka loi tyhjän varaston kotihakemistooni.
Tarkistin tämän listaamalla kotihakemistoni sisällön, jonka jälkeen `cd cat/` -komennolla siirryin cat-hakemistoon.
Loin sinne tiedoston README.md, johon lisäsin kissa-aiheista tekstiä.

![image](https://user-images.githubusercontent.com/113497086/201858518-1a620954-f266-44f6-ba38-e585b30ed5ff.png)

`git add .` ja `git commit`-komennoilla tiedosto sisältöineen tallentui git-varastoon.

![image](https://user-images.githubusercontent.com/113497086/201859186-c867c1d9-da14-4d0a-ab9c-ffb9965f9d4b.png)

Katsoin lokeista tekemäni muutokset `git log --patch`. Tästä näkyy muutoksen tekijä, ylhäällä git commit -vaiheessa lisäämäni
selite ja vihreässä osassa +-merkein lisäämäni teksti.

![image](https://user-images.githubusercontent.com/113497086/201861947-08e78d5d-f518-4a3d-94a6-d74ccf88ff76.png)

Listasin käyttäjätiedot ja päätin tehdä niihin muutoksia. Muutosten tekemisen jälkeen tarkistin että muutokset
tulivat kuten ne olin tarkoittanutkin. 

![image](https://user-images.githubusercontent.com/113497086/201861594-362e0527-01d0-46b1-b1ca-1bc412d1962a.png)

## Palaaminen vanhaan toimivaan versioon

Jatkan tekemällä muutosia cat-varaston README.md-tiedostoon. Poistan otsikkoa vaille kaiken sisällön ja lisään sinne tekstin "Koirat on parhaita". Tiedoston muokkaamisen
jälkeen tulen toisiin ajatuksiin ja halusinkin palata siihen versioon, jossa oli kissatekstiä. En tehnyt nyt commitia, koska en halunnut tallentaa tätä versiota gitiin.
Peruuttamattomalla `git reset --hard`-komennolla sain palautettua edellisen toimivan version. Tarkistin että tiedoston palauttaminen onnistui.

![image](https://user-images.githubusercontent.com/113497086/201864236-107537fc-1d9b-441f-9228-ca9c5e0ff624.png)

## Online-varasto Githubilla

Loin uuden varaston Githubissa etusivulta vasemmalta laidassa olevasta "New"-painikkeesta. Tehtävänannossa määriteltiin että varaston nimessä tulee olla sana "car". Nimesin varaston DreamCar, kuvaukseen kirjoitin englanniksi yhdellä lauseella sen tarkoituksen. lisäsin README.md-tiedoston ja valitsin lisenssiksi GPLv3. 

![image](https://user-images.githubusercontent.com/113497086/201873873-ec0bad24-ace7-4cf0-8ed8-32f11038c8ba.png)

Luomisen jälkeen DreamCar-varasto avautui ja siellä oli lisäämäni README.md-tiedosto sekä lisenssi. README.md-tiedostoon lisäsin luettelon suosituista autoista.
Tekstin muokkauksen jälkeen "Commit changes" ehdotti kommentiksi "Update README.md" ja valitsin sen. Siihen olisi voinut myös itse muokata tarkemmin mitä muokkauksia tehtiin. Tiedostolistauksessa on näkyvissä tämä kommentti ja aika siitä kun muutos tehtiin.

![image](https://user-images.githubusercontent.com/113497086/201876561-ba481649-790c-44a9-ad87-aa46b1b1a8e3.png)

## Varaston kloonaus ja muutosten tekeminen

Edellisellä oppitunnilla lisäsimme jo Githubiin SSH:n julkisen avaimen. Avain luotiin `ssh-keygen` ja luomisvaiheen kolme kysymystä jätettiin tyhjäksi ohittamalla ne enterillä. Julkinen avain oli helppo kopioida avaamalla se microlla `micro .ssh/id_rsa.pub`. Tässä on tärkeä että lopussa varmasti on sana pub, jotta voidaan olla varmoja että kyseessä on julkinen avain. Tämä avain vietiin Githubin asetuksissa olevaan SSH and GPG keys -osiossa olevaan SSH keys -kohtaan.

Kloonausta varten kopioin DreamCar-varaston Code-valikon SSH-kohdan valmiiksi generoidun polun. 

![image](https://user-images.githubusercontent.com/113497086/201882316-2cb6de23-67fd-4a18-a9cf-2f1920091d7c.png)

Tämän jälkeen palasin komentokehotteeseen ja kloonasin DreamCar-varaston. Tarkistin että varasto ilmestyi kotihakemistooni ja tarkistin vielä sisällön että se oli samanlainen kun webbiliittymällä olin sen tehnyt. 

![image](https://user-images.githubusercontent.com/113497086/201883481-cb3945ed-ab91-4294-a3ac-1b7e8be929c6.png)

Avasin README.md-tiedoston ja muokkasin autojen merkit sekä lisäsin kokeiluksi muutaman sanan niin että ne olisivat komentoja markdownina. 

![image](https://user-images.githubusercontent.com/113497086/201884885-a34e406c-730a-4055-9918-b3fa67574961.png)

Muutokset tehtyäni annoin komennon `$ git add . && git commit ; git pull ; git push`. Tässä komennossa ensin tallennetaan muutokset gitiin mikäli niitä on. Pull tuo viimeisimmän version ja push työntää sen webbiliittymään. 

Menin tarkistamaan Githubista että muutokset ilmestyivät webbiliittymään. Muut kohdat onnistuivat kuten halusinkin, mutta komento ei näkynyt koodina vaan sisennettynä tekstinä. Palasin komentokehotteeseen ja kokeilin muutaman muutoksen. Lisäämällä toisen tabin tyhjää komennon eteen, se muuttui Githubissa muotoilultaan koodiksi.  

![image](https://user-images.githubusercontent.com/113497086/201888550-80e1202a-faea-4121-9e70-f77ec0fe4323.png)

Lähteet

Karvinen, T. 2022. Configuration Management Systems - Palvelinten Hallinta - ict4tn022-3018 - Autumn 2022. Luettavissa: https://terokarvinen.com/2022/palvelinten-hallinta-2022p2/. Luettu: 15.11.2022.

Karvinen, T. 2016.  Publish Your Project with GitHub. Luettavissa: https://terokarvinen.com/2016/publish-your-project-with-github/. Luettu: 15.11.2022.

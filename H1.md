# Hello Salt!

Tehtävänanto: h1 Hello Salt: https://terokarvinen.com/2022/palvelinten-hallinta-2022p2/

## Tiivistelmät:

### Komentokehote

Komentokehote on nopea ja kätevä tapa käyttää tietokonetta. Komentokehotteessa liikutaan hakemistoissa ja muutamalla peruskäskyllä 
pääsee helposti näkemään missä hakemistossa parhaillaan on (`$ pwd`) , listaamaan sen sisällön (`$ ls`) ja liikkumaan hakemistoissa ylöspäin (`$ cd ..`)
tai alaspäin (`$ cd *hakemiston nimi*`). Tiedostojen käsittelyssä on komennot niiden luomiseen, kopioimiseen, poistamiseen ja siirtämiseen. Komentokehotteesta 
löytyy ohjeita komennoille (`$ man ls`) ja sieltä voi selata käyttäjien komentohistoriaa (`$ history`). Pääkäyttäjänä (sudo-oikeuden saaneena) voidaan paketinhallintaa 
käyttäen asentaa ja päivittää ohjelmia. (Karvinen 2020) Komentokehotteen etuna on sen samankaltaisuus eri versioiden välillä kun taas graafisten 
käyttöliittymien päivittyminen haastaa ohjeiden tekemistä pidemmälle tähtäimelle.


### Raportin kirjoittaminen

Raportin täytyy kertoa täsmällisesti mitä on tehty, mitä siitä seurasi ja millä testeillä onnistuminen tai epäonnistuminen on 
todettu. Harjoituksen tulee olla toistettava ja raportissa täytyy kuvailla harjoitusympäristö. Raporttiin tulee sisällyttää myös 
harjoituksessa tulleet harhapolut. Raportoimalla kellonajat voidaan selvittää työvaiheisiin kulunut aika ja aikoja vertailemalla
voidaan selvittää, oliko vika koko verkon laajuinen. Tekstin tulee olla oikein kirjoitettua, selkeästi jaoteltua väliotsikoita
käyttäen ja helposti luettavaa. Raportoinnin on oltava totuudenmukaista ja itse kirjoitettua. Toisten tuottamiin sisältöihin
viitatessa on käytettävä lähdeviitteitä. (Karvinen 2006)

### Salt

Saltissa Master-Slave asetelmaa, jossa herra (master) ohjaa orjia (slave), jotka ovat siis herran alaisuudessa olevia saman verkon laitteita.
Masterille luodaan hakemisto /srv/salt/, johon voidaan vielä tehdä oma kansio sls-tiedostoa varten. Tämä tiedosto lisätään orjille state apply
komennolla. Tämän voi myös autimatisoida top.sls tiedostolla. (Karvinen 2018)

## Harjoitusympäristö

Harjoitus on tehty omalla koneella kotonani 31.10.2022 klo 9-15 aikavälillä. Host-koneena HP-kannettava, jossa Windows 11 Home käyttöjärjestelmä, 16GB RAM, 476GB levytilaa. Virtuaalikoneena Oracle VirtualBox 6.1.38, Linux Debian 11, 4GB RAM, 60GB levytilaa.

Edellisellä oppitunnilla 27.10.22 asensimme Saltin käyttäen komentoa `$ sudo apt-get salt-master salt-minion`

## Tiedoston tekeminen Saltilla yhdellä komentorivillä

Loin tiedoston "sarintiedosto", johon asetin sisältöä yhden komentorivin käskyllä:

![image](https://user-images.githubusercontent.com/113497086/198970977-e258a13f-555b-42a7-bfcb-12c3d84a41a6.png)

Tarkistin microlla avaamalla tämän tiedoston ja siellä oli sinne asettamani tekstirivi:
![image](https://user-images.githubusercontent.com/113497086/198971296-ce953c27-03bf-4cc2-8b9a-5049c45c92a7.png)

## Idempotentti

Olin oppitunneilla luonut hakemistoon /srv/salt/hello tiedoston init.sls. Avasin sen ja lisäsin sinne sarintiedosto
-kohtaan uutta sisältöä sudo-oikeuksia käyttäen, rivit 9-11.

![image](https://user-images.githubusercontent.com/113497086/198992545-fa811c58-a109-44bb-8045-d06add887c71.png)

Tämän jälkeen päivitin tiedoston: `$ sudo salt-call --local state.apply hello`. Vastaukseksi sain että hellosari123 ja toinen ovat oikeassa tilassa ja muutokset kohdassa ei ole mitään. Sarintiedostossa lukee että tiedosto päivitettiin ja sieltä poistui "Tänne tulee sisältöä" ja sinne lisättiin "Uutta tietoa".

![image](https://user-images.githubusercontent.com/113497086/198995389-fdfd2ffb-971c-467a-a728-7a82fa36dc06.png)

Tarkistin vielä catilla että sisältö tosiaan päivittyi:

![image](https://user-images.githubusercontent.com/113497086/198995771-0367b100-af84-4d4d-a077-da50da0667fb.png)

## Tietojen kerääminen Saltin avulla

Komennolla `$ sudo salt-call --local grains.items` saadaan kaikki tiedotkoneesta. Komennon loppuun voidaan myös luetella yksittäisiä tietoja, joita halutaan kerätä. Vaikkapa käytetyn distron tiedot:

![image](https://user-images.githubusercontent.com/113497086/198999286-584eaa01-a8ef-42af-8b3a-44cd85806296.png)

## Pakettien asennus

Pkg.installed tilalla voi määritellä orjille asennettavia paketteja. Manuaalin lisäksi käytin tässä tehtävässä apuna SaltStackin tutoriaalia. Lisäsin init.sls -tiedostoon asennettavien pakettien nimet: 

![image](https://user-images.githubusercontent.com/113497086/199010702-2d559135-2651-4c85-8bb2-d9e84c1add22.png)

Tämän jälkeen päivitys: `$ sudo salt-call --local state.apply hello`. Vastauksena sain että aiemmin lisätyt tiedostot olivat ajantasalla ja installed_packages-kohdassa määritellyistä paketeista asennettiin rsync ja lftp, curl oli jo asennettu.

![image](https://user-images.githubusercontent.com/113497086/199011677-19d4b329-7f4b-4251-b913-aacba7c0b91c.png)




## Lähteet

Karvinen, T. 2020. Command Line Basics Revisited. Luettavissa: https://terokarvinen.com/2020/command-line-basics-revisited/.
Luettu: 31.10.2022.

Karvinen, T.2022. Configuration Management Systems - Palvelinten Hallinta. ict4tn022-3018 - Autumn 2022. Luettavissa: https://terokarvinen.com/2022/palvelinten-hallinta-2022p2/. Luettu: 31.10.2022.

Karvinen, T. 2006. Raportin kirjoittaminen. Luettavissa: https://terokarvinen.com/2006/raportin-kirjoittaminen-4/. Luettu:
31.10.2022.

Karvinen, T.2018. Salt States - I Want My Computers Like This. Luettavissa: https://terokarvinen.com/2018/salt-states-i-want-my-computers-like-this/.
Luettu: 31.10.2022.

SaltStack. Create a salt state. Luettavissa: https://docs.saltproject.io/en/getstarted/fundamentals/states.html. Luettu: 31.10.2022.
